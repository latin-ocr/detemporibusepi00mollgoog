VITA.

Natus sum Lissae die XIX mensis Februarii anno h. s LX,
patre Isidoro mercatore, matre Sophia e gente LazaruS, quibus vivis
salvisque vehementer gaudeo. Fidem profiteor iudaicam.

Glogaviam cum parentes migrassent. huius urbis gymnasium
catholicum frequentavi gubernatum tum a Wentzelio directore, postea
a Raczeokio, denique a Mengio. Neque vero unquam obliviscar
quantum debeam illis viris et praeceptoribus, imprimis Ferbero et
Laurentio Muellero, quos semper praecipuo inhonore habebo.

Maturitatis testimonio instructus autumno a. LXXVI Lipsiam
me contuli eo consilio, ut iis studiis me dederam, quae me maxime
delectarent. Itaque cum multas doctrinas primis labris gustabam,
tum potissimum ad artium et litterarum historiam atque ad aesthetica,
ut barbare dicam, studia me conferebam. Quae oum diu agitassem
Lipsiae, Heidelbergae, Berolini, Genavae, Berolinum remigravi. Iam
vero sive quod mihi persuasum erat fere omnia studia caecutire
sine philologiae lumine sive quod scholae hac in universitate habitae
magis magisque ad veteres auctores tractandos me inflammabant,
philologiae totum me tradidi. ’

Lipsiae audivi Hermannum, Springerum, G. Voigtium, Heidel-
bergae optime de me meriti sunt Fischerus et Nohlius, Genavae
Amiel et Humbert. Berolini audivi Curtium, Huebnerum, A. Kirch-
hoffium, Nitzschium, Schererum, Vahlenum, Wattenbachium, Zellerum.
Ad exercitationes benigne aditum mihi concesserunt HuebneruS,
Mommsenus, Nitzsohius, VahlenuS, Wattenbachius Zellerus. Omnibus
illis viris summas gratias age, candidissimas autem Huebnero et
Mommseno; nam cum mihi contigisset, ut Huebneri et scholis et exer-
citationibus amplius biennium interessem atque ut seminarii Momm-
seniani sodalis essem, viri clarissimi cum summa doctrina tum egregia
quadarn benevolentia mirum quantum de me meriti sunt.

 

